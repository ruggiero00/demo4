# Niklaus E. Wirth















Niklaus Wirth è l'inventore dei linguaggi di programmazione Pascal, Modula-2, e Oberon. Per lo sviluppo di questi linguaggi, ha ricevuto il premio Turing.

Ha studiato al Politecnico di Zurigo, a Quebec e a Berkeley.

Dal 1963 al 1967 è stato professore associato alla Stanford University in California.

Dal 1968 al 1999 ha insegnato informatica al Politecnico di Zurigo.

Wirth è noto anche per la pubblicazione dell'articolo Program Development by Stepwise Refinement (Sviluppo di programmi attraverso il raffinamento progressivo), considerato un classico dell'ingegneria del software.

È l'autore del volume Algorithms + Data Structures = Programs, pubblicato da Prentice Hall nel febbraio 1976 con ISBN 0-13-022418-9 e pubblicato in Italia da Tecniche Nuove nel 1987 con il titolo Algoritmi + Strutture di Dati = Programmi, ISBN 88-7081-259-6. Si tratta di un testo su cui si sono formate intere generazioni di informatici e ancora oggi in uso. Il paradigma in esso esposto, la separazione tra strutture dati e parte algoritmica, un classico dell'ingegneria software, è stato in parte travolto dalla programmazione orientata agli oggetti.